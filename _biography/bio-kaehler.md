## Σύντομη βιογραφία του Ted Kaehler

Ο Ted Kaehler γεννήθηκε και μεγάλωσε στο Πάλο Άλτο της Καλιφόρνια το 1950. Ο πατέρας του ήταν μηχανολόγος και ο ίδιος από μικρός ασχολούνταν με μηχανικά παιχνίδια. Σε ηλικία 10 ετών έφτιαξε μόνος του έναν υπολογιστή ακολουθώντας τις οδηγίες ενός άρθρου του περιοδικού Scientific American. Το 1968 αποφοίτησε από το τοπικό δημόσιο γυμνάσιο. Ενώ φοιτούσε ακόμη στο γυμνάσιο, προσλήφθηκε το καλοκαίρι σε μια εταιρεία όπου έμαθε να προγραμματίζει με τη γλώσσα Fortran. Ακολούθησαν οι σπουδές στη φυσική στο Stanford University, όπου μεταξύ άλλων μελέτησε τον προγραμματισμό με τον Donald Knuth, και έμαθε τη γλώσσα APL και αποφοίτησε το 1972.

Στη συνέχεια ακολούθησε η πρόσληψή του στο Xerox PARC όπου αποτέλεσε ιδρυτικό μέλος της "αυθεντικής" ομάδας Smalltalk από το 1974 μέχρι το 1985 υπό τις οδηγίες του Alan Kay. Εκτός από την ενασχόλησή του με πολλές μεθόδους συστήματος στα πρώτα Smalltalks, ο Ted έφτιαξε μία πρώιμη εφαρμογή ζωγραφικής, τη διασύνδεση χρήστη για το μουσικό σύστημα TWANG FM, το χαρακτηριστικό "explain" στον επεξεραστή κώδικα και την εικονικη μνήμη LOOM.

Αργότερα πήγε στην Apple Computer όπου εργάστηκε στην ομάδα της HyperCard και δούλεψε στο σύστημα της Squeak από την αρχή του, το 1996 στην Apple και συνέχεια μαζί με τον Alan Kay και την υπόλοιπη ομάδα πήγαν στην Walt Disney Company.

Στην Squeak, ο Ted έφτιαξε τον garbage collector, το project storage system, το PaintBox, τον FTP client και αρκετές παραλλαγές των EToys.Ήταν φανατικός χρήστης των Morphic graphics και εργάστηκε στις πρώτες εκδόσεις του Swiki squeak wiki server και στο πολύ εκλεπτυσμένο σύστημα ανανέωσης κώδικα. 

Ο Ted έχει το ίδιο πάθος για τη βελτίωση της εκπαίδευσης των μαθηματικών και των επιστημών με τον συνοδοιπόρο του Alan Kay. Ασχολείται δε, με ιδιαίτερο ζήλο με τα project για το Hundred Dollar Laptop και για τον επαναπροσδιοριμό των διεπαφών προγραμματισμού από την αρχή.
