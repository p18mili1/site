## Η περίπτωση της υπηρεσίας Google Translate

Η υπηρεσία Google Translate έκανε την εμφάνισή της το 2006 ως μία συμπληρωματική υπηρεσία μετάφρασης της Google. Ξεκίνησε ως μία υπηρεσία στατιστικής μηχανικής μετάφρασης που χρησιμοποιούσε έγγραφα και απομαγνητοφωνημένα κείμενα του Ο.Η.Ε. και του Ευρωπαϊκού Κοινοβουλίου για τη συλλογή γλωσσολογικών δεδομένων και από το 2016 μέχρι σήμερα έχει μεταλλαχθεί σε μία μηχανή νευρωνικής μηχανικής μετάφρασης που χρησιμοποιεί ένα ευρείας κλίμακας τεχνητό νευρωνικό δίκτυο. Βέβαια ακόμα και σήμερα, για κάποιες γλώσσες η στατιστική μετάφραση είναι πιο κατάλληλη και για το λόγο αυτό χρησιμοποιείται ακόμη.

Η στατιστική μηχανική μετάφραση με τη βοήθεια κανόνων χρησιμοποιεί αλγόριθμους πρόβλεψης που έχουν στόχο να βρουν τρόπους για να μεταφράσουν το κείμενο σε μια ξένη γλώσσα. Αντί όμως για μεμονωμένες λέξεις, προσπαθεί να μεταφράσει ολόκληρες φράσεις ενώ επίσης αναλύει και δίγλωσσες δομές κειμένων για τη δημιουργία ενός στατιστικού μοντέλου που θα μεταφράζει κείμενα από μια γλώσσα σε μία άλλη. Από την άλλη, η νευρωνική μηχανική μετάφραση επιχειρεί να εφαρμόσει βαθειά μάθηση χρησιμοποιώντας μία μέθοδο στην οποία το σύστημα "μαθαίνει" από εκατομμύρια παραδειγμάτων και μεταφράζει ολόκληρες προτάσεις τη φορά και όχι τμηματικά, λαμβάνοντας υπ' όψιν το ευρύτερο εννοιολογικό πλαίσιο για να καταλήξει στην πιο σχετική μετάφραση, την οποία τότε αναδιατάσσει και ρυθμίζει έτσι ώστε να προσομοιάζει στον ανθρώπινο λόγο με την κατάλληλη γραμματική.  

Η Google Translate μπορεί να μεταφράσει διάφορες μορφές κειμένου ή μέσων, όπως κείμενο από αρχεία, από ιστοσελίδες, κτλ, από χειρόγραφο κείμενο, από λόγο (φωνή) σε κείμενο, καθώς και κείμενο που περιέχεται σε εικόνες, στατικές ή κινούμενες. Για τα περισσότερα από αυτά τα χαρακτηριστικά, παρέχει και την αντίστοιχη φωνητική, λεξικολογική και ακουστική αναφορά 

Η Google Translate δεν εφαρμόζει γραμματικούς κανόνες αφού οι αλγόριθμοι της βασίζονται στη στατιστική ανάλυση ή στην ανάλυση μοτίβων και όχι στην παραδοσιακή μέθοδο κανόνων. Επίσης, πρέπει να σημειωθεί ότι η μετάφραση δεν γίνεται πάντοτε από τη μία γλώσσα στην άλλη απευθείας αλλά πολλές φορές γίνεται μετάφραση στα Αγγλικά και εκ νέου μετάφραση στην επιθυμητή γλώσσα. Αυτό βέβαια, μπορεί να οδηγήσει σε μεταφραστικά λάθη αφού τα Αγγλικά, όπως άλλωστε και όλες οι ανθρώπινες γλώσσες είναι ασαφείς και εξαρτώνται από το εννοιολογικό πλαίσιο. Για αυτό το λόγο η Google Translate δεν έχει την αξιοπιστία μίας ανθρώπινης μετάφρασης, ιδιαίτερα όταν πρόκειται για γλώσσες που δεν high-resource ή ακόμα και για high-resource γλώσσες που που έχουν πολύ μεγάλες προτάσεις. Μετρήσεις έχουν δείξει ότι από τα Αγγλικά προς τις υπόλοιπες 102 γλώσσες η βασική ιδέα ενός κειμένου εκφράζεται περισσότερο από 50% των προσπαθειών για 35 γλώσσες. Όταν χρησιμοποιείται ως λεξικό για μεμονωμένες λέξεις όμως είναι αρκετά ανακριβής επειδή πρέπει να επιλέξει μεταξύ πολυσημικών λέξεων. Μεταξύ των 100 κορυφαίων Αγγλικών λέξεων που αποτελούν το 50% όλου του γραμμένου κειμένου στα Αγγλικά που υπάρχει, η μέση λέξη έχει 15 έννοιες, δίνονται πιθανότητες 15 προς 1 σε μια σωστή μετάφραση αν κάθε έννοια αντιστοιχεί σε μία λέξη στη γλώσσα στόχο. Έτσι, είναι φυσικό επόμενο η Google Translate να έχει στοχοποιηθεί πολλές φορές για την ανακρίβεια που δείχνει κατά περίσταση.
Παρόλα αυτά η ευκολία που παρέχει καθώς και το γεγονός ότι είναι μια δωρεάν υπηρεσία την έχει φέρει πολύ ψηλά στις προτιμήσεις των χρηστών και αυτό φαίνεται από την ενσωμάτωσή της σε όλους σχεδόν τους browsers με τη μορφή extension, στα κινητά τηλέφωνα Android και iPhone, στα οποία έχει προστεθεί η λειτουργία "Tap to translate" η οποία δίνει τη δυνατότητα στους χρήστες να χρησιμοποιήσουν την Google Translate μέσα από την εφαρμογή που βρίσκονται χωρίς να πρέπει να μεταβούν σε κάποια άλλη.

Μέχρι το Μάιο του 2021, η υπηρεσία Google Translate υποστηρίζει 109 γλώσσες σε διάφορα επίπεδα και από τον Απρίλιο του 2016, τη χρησιμοποίησαν περισσότεροι από 500 εκατομμύρια διαφορετικοί χρήστες με περισσότερες από 100 δισεκατομμύρια λέξεις καθημερινά.
 